L'obiettivo dell'elaborato è quello di modellare e simulare il problema di \textit{bus arbitration}, utilizzando il protocollo Linear Two-Phase Commit. Lo scenario è quello in cui \textit{n} processori fanno periodiche richieste di accesso ad un bus qualunque tra un insieme di \textit{m} disponibili.

Ogni processore ed ogni bus viene modellato tramite una macchina a stati finiti; il tool utilizzato per la realizzazione di tali macchine è SMCube, della suite Scicos. L'intero sistema è rappresentato da un insieme di macchine a stati finiti realizzati con SMCube e da un certo numero di blocchi funzionali propri dell'ambiente Scicos, interconnessi fra loro.

Nella prima parte della relazione viene descritto il tool SMCube, sia dal punto di vista dell'interfaccia utente, sia da quello delle funzionalità offerte. Successivamente, il problema di \textit{bus arbitration} viene descritto nel dettaglio, così come gli obiettivi dell'elaborato ed i vincoli realizzativi. Nella sezione successiva vengono mostrate le implementazioni delle macchine a stati (processori e bus) e del sistema di interconnessione risultante. Infine vengono illustrate le simulazioni effettuate, cercando di evidenziare eventuali punti di forza o debolezze dell'approccio realizzativo utilizzato.
